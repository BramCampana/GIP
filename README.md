# Smartcheck
Voor het behalen van een diploma in het zesde jaar van het secundair onderwijs, richting Industriële ICT, is het maken van een geïntegreerde proef een vereiste. Hier vindt u de code van de website.

# Doel project:
Bedrijven spenderen veel tijd aan het controleren of iedereen aanwezig is en er is geen overzicht van wanneer iemand begonnen of gestopt is met werken. Ook op onze school zou ons systeem verbetering brengen, nu moeten alle leerkrachten de aanwezigheden opnemen en het secretariaat moet dit verwerken.
In tijden van corona kan het handig zijn om te weten wie er op die moment aanwezig was, bij een uitbraak of om de capaciteit van de plaats te controleren tegen drukte. Ook automatisch de temperatuur van mensen meten kan handig zijn, om zieke mensen op te sporen en aan contact tracing te kunnen beginnen.

# Oplossing:
Alle bezoekers en werknemers moeten zich registreren op onze website (http://smartcheck.provil-ict.be). Hierbij ontvangen ze een QR-code in hun mailbox, deze moeten ze dan via de webcam scannen aan de terminal. Werknemers kunnen na registratie een RFID-kaart aanvragen op het bedrijf.
Bezoekers en werknemers komen aan bij een terminal van het bedrijf waar ze de instructies kunnen horen en zien op het lcd-display. Ze zullen hun QR-code of RFID-kaart moeten scannen, waarna gevraagd wordt om hun temperatuur te meten voor de temperatuursensor. Tenslotte zal er een foto van de persoon genomen worden. Bij het buitengaan moeten ze terug hun QR-code of RFID-kaart scannen, waarna ze afgemeld worden. Al deze gegevens worden opgeslagen in een database.
Administratieve medewerkers krijgen meer rechten op hun account waardoor ze een tabel te zien krijgen met alle geregistreerde accounts en een tabel met de aan- en afmeldgegevens aan de terminal. Zij hebben de mogelijkheid tot het verwijderen en aanpassen van accounts, zo kunnen ze een RFID-kaart toekennen aan een werknemer.
Alle geregistreerden kunnen op de website aanmelden en hun profiel aanpassen of verwijderen. Ook hebben ze toegang tot een logboek, waarin ze kunnen zien wanneer en hoelang ze gewerkt hebben.


# Uitbreiding:
Een leuke uitbreiding op dit project zou gezichts- en/of mondmasker herkenning zijn.

![image](https://user-images.githubusercontent.com/80030093/120886842-45467380-c5f0-11eb-84f7-5586cbacb05b.png)
